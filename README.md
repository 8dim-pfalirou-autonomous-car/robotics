# robotics
Έργο για τον διαγωνισμό ρομποτικής

![](Video/mbot1a.jpg)

Στόχος μας είναι να χρησιμοποιήσουμε το ρομπότ Mbot για να αναπαραστήσουμε την κίνηση ενός αυτόνομου οχήματος που εισέρχεται σε ένα χώρο στάθμευσης, εντοπίζει την πρώτη ελεύθερη θέση και παρκάρει.

Τα αυτόνομα αυτοκίνητα ή αυτοκίνητα χωρίς οδηγό, είναι οχήματα που αντιλαμβάνονται το περιβάλλον τους και κινούνται με ελάχιστη ή καθόλου ανθρώπινη παρέμβαση. 
Συνδυάζουν διάφορους αισθητήρες για να αντιληφθούν το περιβάλλον τους, όπως ραντάρ, Lidar, σόναρ, GPS, αισθητήρες κίνησης (αξελερόμετρο) και περιστροφής (γυροσκόπιο). Με προηγμένα συστήματα ελέγχου ερμηνεύουν τις πληροφορίες από τους αισθητήρες για τον εντοπισμό των κατάλληλων διαδρομών πλοήγησης, καθώς και των εμποδίων και της σχετικής σήμανσης. Περισσότερες πληροφορίες:
[αυτόνομο αυτοκίνητο](Docs/autonomousCar.odt)

Το ρομποτάκι MBOT, βασισμένο στον Arduino Uno, διαθέτει αισθητήρα παρακολούθησης γραμμής και αισθητήρα απόστασης με τον οποίο μπορεί να αναγνωρίζει εμπόδια μπροστά του. Αυτοί είναι οι πιο βασικοί αισθητήρες για το έργο ώστε να μπορεί το ρομποτάκι να κινείται σε μια λωρίδα στο χώρο στάθμευσης και να αναγνωρίζει αν μια θέση στάθμευσης είναι κατειλημμένη ή όχι. Περισσότερα για το ρομποτάκι 
[mbot](Docs/Mbot.odt).

Επιπλέον **υλικά** που χρειαστήκαμε είναι ένα χαρτόνι με σχέδιο για το χώρο στάθμευσης και αυτοκίνητα για τις κατειλημμένες θέσεις. Το χαρτόνι έχει διάσταση 50 x 70 εκ.Η μαύρη γραμμή έχει πάχος 3 εκ. (για τον αισθητήρα παρακολούθησης γραμμής) και το ύψος του αυτοκινήτου πρέπει να είναι τουλάχιστον 7 εκ.(το ύψος των «ματιών» του ρομπότ).  

Ο κώδικας με την τεκμηρίωση βρίσκονται στο φάκελο 
[κώδικας](Code).

Στους παρακάτω συνδέσμους υπάρχουν φωτογραφίες και βίντεο με παρουσίαση της κίνησης του ρομπότ στο πάρκιν και τους μαθητές να εξηγούν τη λύση που έδωσαν: 
[φωτογραφίες](Video) και [βίντεο](Video/youtube.odt).

Συμμετείχαν οι μαθητές της ΣΤ΄τάξης Γαλανός Δημήτρης, Κλαψιανού Ασημίνα, Κορνέζου Μαρία Ελένη και η καθηγήτρια Πληροφορικής Θεοδωρίδου Δώρα.

Αυτή η εργασία χορηγείται με άδεια [Creative Commons Αναφορά Δημιουργού 4.0 Διεθνές.](https://creativecommons.org/licenses/by/4.0/)




